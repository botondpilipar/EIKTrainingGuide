Hatékony tanulás

Ebben a részben arról lesz szó, hogy mi a hatékony tanulás, milyen fázisokból áll egy tanulási folyamat, melyik fázis miért fontos és elengedhetetlen a folyamat során.

Tipp: Érdemes először a kérdéseket feltenni a gólyáknak, majd hagyni, hogy agyaljanak rajta és utána közösen megbeszélni (célszerű rávezetni őket a válaszra, akkor jobban elmélyül az új ismeret).

Kérdés: Miért akar az ember hatékonyan tanulni? Miért fontos a hatékony tanulás?
	Válasz:
	•	Biztos te is hallottad már azt a mondást, hogy a halálod napjáig tanulsz… Na már most, ha az egész életünk arról szól, hogy tanulunk, akkor lehet nem ártana, ha ezt jól és hatékonyan tudnánk csinálni…
		o	rávezető kérdések: Meddig tanul az ember? Van e vége a tanulásnak az ember életében?
	•	fontos, mert ha jól csináljuk, akkor időt tudunk spórolni vele, tovább emlékszünk rá, többek leszünk általa
		o	rávezető kérdések: Mi lesz az eredménye annak, ha hatékonyan tanulunk? Mit kapunk a hatékony tanulás által?

Kérdés: Mit is jelent az, hogy hatékony tanulás?
	Válasz:
	o	Azt jelenti, hogy valamit képesek vagyunk olyan szinten elsajátítani, hogy egyrészt hosszú távon megmarad, tehát nem felületes a tudásunk, másrészt tudunk rá építeni, tehát értjük is, amit megtanultunk és harmadrészt pedig képesek vagyunk felismerni és felhasználni akár a mindennapi életünkben, akár a munkánk, hivatásunk során.
	o	rávezető kérdések: Meddig lenne jó emlékeznünk a megszerzett tudásra? Miért szükséges számunkra az új tudás, mit akarunk vele kezdeni?

Kérdés: Hogyan is kell ezt jól csinálni?
	Válasz: 
	Tipp: itt elég egy minimális választ megvárni, a kitalálhatóbbakat pl (elegendő idő, elszántság, türelem, kitartás, életünk szerves részévé tevés) és utána a többit érdemes hozzáfűzni, mert azok az új ismeretek
	o	Ahhoz, hogy ezt az úgynevezett hatékony tanulást el tudjuk sajátítani, az szükséges hozzá, hogy elszántak, türelmesek és kitartóak legyünk, biztosítsunk elegendő időt rá, ismerjük a tanulás 5 fázisát, amire felbomlik, ismerjük mindezekhez a megfelelő tanulási technikákat és ezeket mind az életünk szerves részévé tegyük.
	o	rávezető kérdések: Mi szükséges minden jó dologhoz? Mit kell tenni ha valami nem sikerül? Miből tevődhet össze a tanulás folyamata?

Kérdés: De mi is ez az 5 fázis? Melyik mit takar? Miért fontos része a tanulási folyamatnak?
	Válasz:
	Tipp: itt érdemes az 5 fázist szépen sorban felírni majd, valamint érdemes nekik az adott fázis nevének ismertetése után feltenni a két kérdést feltételes módban, hogy hadd gondolkodjanak kicsit rajta  Mit csinálhatsz ekkor? Miért lehet ez fontos?
	1.	Tervezés
		a.	Mit csinálsz ekkor?
			i.	legelső lépés legyen mindig az, hogy megtervezed a tanulási folyamatodat
				1.	Melyik tantárgy?
				2.	Melyik anyagrész?
				3.	Melyik nap?
				4.	Mennyi időd van rá?
				5.	Meddig akarsz eljutni vele aznap?
		b.	Miért fontos ez?
			i.	mert így be tudod iktatni a hétről, hétre tanulást, ami a sikeres és hatékony tanulás egyik kulcsa
			ii.	mert így tisztábban fogod látni, hogy mikor meddig kell eljutnod ahhoz, hogy megtudd tanulni az anyagot időre, ami segít a koncentrációdon is, mert akkor tényleg csak arra tudsz fókuszálni, ami aznapra van

	2.	Előkészület
		a.	Mit csinálsz ekkor?
			i.	elhelyezed magadat az adott témában
				1.	áttekinted a teljes nagy anyagrészt
				2.	elolvasod az aznapra kijelölt anyagrészt
		b.	Miért fontos ez?
			i.	mert ezzel kicsit belerázódsz az anyagba, ráhangolódsz
			ii.	mert ezzel már egy kicsit megismerkedsz a megtanulandó résszel

	3.	Megértés
		a.	Mit csinálsz ekkor?
			i.	megpróbálod megérteni az adott anyagrészt
				1.	ha nem sikerül magadtól, akkor KÉRJ segítséget!!!
					a.	tanártól
					b.	szaktárstól
					c.	Internet
					d.	könyvtár
					e.	EIK-esek (eotvos.informatikai.kor@gmail.com)
			ii.	megpróbálod összekapcsolni korábbi ismeretekkel, hogy tudd hova kötni
				1.	hogyan?
					a.	korábbiak elolvasása
					b.	kapcsolatok megkeresése
		b.	Miért fontos ez?
			i.	mert ha értjük és már tudjuk hova kötni az új tudást, akkor könnyebben tudjuk megtanulni
			ii.	mert így könnyebben tudjuk felhasználni ott, ahol szükséges

	4.	Megtanulás
		a.	Mit csinálsz ekkor?
			i.	elsajátítod annyira az anyagot, hogy segédanyag nélkül is TUDOD
				1.	TUDOD = fel tudod pontosan idézni, érted, tudod alkalmazni, tudsz hozzá kapcsolni új dolgokat
			ii.	ha ezek közül akár csak egy nem teljesül, akkor még nem tanultad meg!
		b.	Miért fontos ez?
			i.	mert így rögzül az agyadban hosszútávra

	5.	Visszaidézés
		a.	Mit csinálsz ekkor?
			i.	megpróbálod visszamondani a tanultakat
		b.	Miért fontos ez?
			i.	mert ezzel megtanuljuk előhívni a megszerzett tudást
				1.	egy dolog bejuttatni az agyba az információt és megint másik dolog azt az információt előhívni
					a.	más idegi pályákon történik a bejuttatás és az előhívás, ezért fontos mindkettőt gyakorolni
						i.	amíg még friss a bejuttatott információ addig könnyebben tudunk rá emlékezni  így hamar ki tudjuk építeni azt az idegi pályát, amin majd a későbbiekben is elő tudjuk hívni az új ismeretet
						ii.	gyakorlással mélyítjük el az idegi pályákat
							1.	minél mélyebb, többször bejáratot az idegi pálya annál tartósabban, hosszabb ideig megmarad az információ