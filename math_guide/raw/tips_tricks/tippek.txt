Tippek matekos tárgyakból zárt helyi dolgozatra, vizsgára való felkészüléshez

Tipp: Nem kell az összes pontot megemlíteni, próbáljunk meg több saját élményt belevinni a beszélgetésbe. 

Készülés a számonkérésre

Tipp: Kérdezzük meg a hallgtókat, hogy ők eddig, hogyan készültek fel a gimnáziumi évek alatt egy dolgozatra vagy az érettségire? Halgassunk meg néhány választ.


1. Sok tárgyból típusfeladatok vannak.

    ○ A gyakorlatokon átvett feladatok rendszerezése, illetve az előző években szerepelt feladatok átnézése segíthet a típusfeladatok kiválasztásában.

    ○ A típusfeladatok alapos begyakorlása segíthet, hogy a számonkérés alkalmával ezeket gyorsan, kevesebb hibával oldjuk meg, így több idő marad a nehezebb feladatokra, így közelebb kerülünk a jobb jegyhez is.

    ○ Sok esetben a nehezebb feladatok is visszavezethetőek típusfeladatokra.

        ■ Ha megértjük a típusfeladat megoldásának lépéseit, könnyebben rájöhetünk, hogy egyes lépéseket más feladatokban is felhasználhatunk.

        ■ Néha egy-egy nehezebb feladat valójában egy típusfeladat néhány csavarral. Így, ha sikerül rájönnünk hogyan oldjuk meg ezeket a csavarokat, a megoldás további része már könnyen mehet a típusfeladat alapos imeretének köszönhetően.

2. Egyéb feladatok gyakorlása

    ○ A gyakorlatokon megoldott feladatok gyakorlása segíthet az elmélet megértésében is.

        ■ Elmélyíthetjük ismereteinket, ha a feladatot összekötjük az elmélet tanulásával.

            ● Egy-egy definíció, tétel megtanulása után keresünk hozzá feladatokat.

            ● Fordítva, egy feladathoz kigyűjthetjük, milyen definíciókat, tételeket kell ismerjünk a megoldáshoz.

        ■ A sokféle feladat megoldása segíthet, hogy a számonkérésen gyorsabban találjunk rá a megoldásra, hiszen többféle mintát ismerünk.

            ● Ehhez beszerezhetünk többféle feladatgyűjteményt. Hasznos, ha megoldások (főleg ha kidolgozott, nem csak végeredmény) is vannak, az ellenőrzéshez a gyűjteményben. Például tanárok honlapjairól, könyvtárból, jegyzetboltokból.

3. Az idő

    ○ Sokat segítünk magunknak, ha időben kezdünk készülni, beosztjuk az időnket.

        ■ Ha több időnk van, kevesebbet kell egyszerre megtanulnunk.

        ■ Ha több időnk van, és frissen tartjuk tudásunk, sokkal jobban elmélyülhet, stabilabbá válhat.

    ○ Sok-sok éves tapasztalatok igazolják, a zh-kra nem elég, ha az azt megelőző este kezdjük meg a felkészítést.

    ○ Egy matekos vizsgára való felkészüléshez sokszor legalább egy teljes hét szükséges.

        ■ Könnyebben végezhetünk tehát több vizsgával, ha már a szorgalmi időszakban megkezdjük a felkészülést.

        ■ Ha nem kell tologatjuk, halasztgatjuk a vizsgát, akkor nem kockáztatjuk, hogy más tárgyak annyira kicsússzanak, hogy már nem marad rá idő a vizsgaidőszakban.

4. ZH, Vizsga

    ○ Érdemes átgondolni, hogyan osztjuk be az időnket a feladatokra

    ○ Segít a tanárnak, és megelőzhetünk vitás helyzeteket, ha igyekszünk szépen írni

    ○ Feladatok

        ■ Ha elakadunk egy feladatban

            ● érdemes átgondolnunk, hasonlít-e valamelyik begyakorolt típusfeladathoz, esetleg visszavezethető-e rá?

            ● hasznos lehet átgondolni, lehet-e másik megoldási módszer, mint amilyenekkel próbálkoztunk? Akár valami régebben, vagy más tárgyból tanult?

            ● vigyázzunk, nehogy túl sok időt töltsünk egy feladattal, és ne maradjon a többire.

        ■ A tanár arra ad pontot, amit leírtunk, így érdemes mindent leírni, amit tudunk, illetve figyeljünk, hogy a rész-számítások is szerepeljenek a beadott dolgozaton.

        ■ Ha végeztünk egy feladattal

            ● Érdemes a szöveget elolvasni újra, ellenőrizve hogy tényleg arra válaszoltunk-e, ami a kérdés volt.

            ● A számításaink ellenőrzésével elkerülhetünk figyelmetlenségből adódó számítási hibák miatti pontlevonásokat.

        ■ Ha végeztünk az összes feladattal.

            ● Ugorjunk vissza a be nem fejezett feladatokhoz.

            ● Ellenőrizzük le a feladatokat.

            ● Ellenőrizzük le még egyszer.


Téma lezárásához: Ha bármiben szükséged lenne egy kortárs segítőre akár tanulás- akár más területen jelezd bátran az alábbi elérhetőségek egyikén vagy nyugodtan támadd le egyik csapat tagunkat facebookon vagy személyesen.